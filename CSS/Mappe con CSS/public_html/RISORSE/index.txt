Il gruppo Rocchette-Becco di Mezzodì prolunga lo spartiacque naturale della Croda da Lago e precipita poi sulle verdi alture che si abbassano alla Forcella Roan.
Le Rocchette sono note soprattutto come meta invernale.
Sono possibili due accessi:
da (qualche tornante sotto) Forcella Staulanza
da Campo di Sotto (fraz. di Cortina)
Descriviamo brevemente il percorso da Campo di Sotto:
in auto ci si dirige da Cortina in località Campo di Sotto da cui si sale lungo la strada boschiva che porta a Croda da Lago. Appena sopra il lago di Pianozes, sulla sinistra, c'è un grande parcheggio dove si lascia la macchina.
Da qui, per comodo sentiero, si raggiunge Malga Federa a 1816 metri. L'itinerario dell'escursione alle Rocchette si sviluppa verso la Capanna dei Cacciatori di Col Degiarenei, per poi salire dolcemente, fino alla base delle rocce delle Rocchette.
Arrivati sulla spalla, si continua lungo il crinale fino alla croce di vetta a 2496 metri.
Si può scendere liberamente lungo la via di salita.